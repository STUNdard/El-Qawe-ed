#El ħourouf

Nawɛ:	eqtiraħ  
Ktebha: Aħmed Saɛoudi <@ahmedsaoudi>  
Date: 	Jem 1 out 2014 12:00:00 WT 

---

## Talkhis

Kima taqrib kol lougha, et Tounsi yetekteb b ħourouf malmoumin mɛa bɛadh'hom fil **alfabe**. Lalfabe et Tounsi mrakkeb men 31 ħarf. 

##Anweɛ el ħourouf

Et Tounsi yetkteb b alfabe fiha 31 ħarf maqsoumin ɛle zouz anweɛ, el ħourouf es simpel (25 ħarf) wel ħourouf el mrakbin (6 ħourouf). 

- el ħourouf es simpel houma elli mrakbin men _sambol_ weħed bark, kima el "a", el "b" wel "ɛ". 

- el ħourouf el mrakba hya elli fiha zouz _sambolet_, eth theni fihom "h" kima el "ch", el "dh" wel "kh". El ħarf el mrakkeb el waħid elli mafihouch "h" houa el "ou".

## En notq mteɛ el ħourouf

Barcha ħourouf ɛand'hom akther men notq. En notq mteɛ ħarf ynajjem yetbaddel men kelma l kelma, wala men lahja l lahja fi nafs el kelma. Bech ennajmou nfarqou bin lektiba mteɛ ħarf wen notq mteɛou, bech nħottou en notq bin "[]". Bech nestaɛmlou zeda es samboulet ":" (zouz nqot fouq bɛadh'hom) w "¨" (zouz nqot baħdha bɛadh'hom) bech nfarqou bin anweɛ ennotq mteɛ nafs el ħarf. 

Es samboulet hadhouma yetbaddel el maɛna mteɛhom ħasb el ħarf elli mɛahom: 

- ":": ez zouz nqot fouq bɛadh'hom yoqzdou el ħarf elli iji ɛle ej jnab lisar mteɛhom;

	- ki yetħattou mɛa konson (kima [d:], [th:], ...), maɛneha el ħarf hadheka yetentaq khchin. Mithel: [d]elleɛa =!= [d:]ar;

	- ki yetħattou mɛa vwayel (kima [a:], [ou:], elk), maɛneha el vwayel hadheka yetentaq twil. Mithel: tal[i]foun =!= b[i:]t.

- "¨": yoqzdou el ħarf elli taħt'hom w dima yetħattou fouq el vwayalet bech nqoulou elli houma yetnatqou bel khchin.
	Mithel:  [a]riana =!= b[ä]r.

##Tablo mteɛ el ħourouf

Ħarf	| Notq	| Exompel	| Moulaħdha
--------|-------|---------------|-----------
A	| a	| **a**riana	| a qsira
A	| a:	| b**a**b	| a twila
A	| ä	| q**a**lb	| a khchina qsira
A	| ä:	| d**a**r	| a khchina twila
B	| b	| **b**ordgen	|
CH	| ch	| **ch**ams	|
D	| d	| **d**inar	|
D	| d:	| **d**ar	| d khchina
DH	| dh	| **dh**'hab	| 
DH	| dh:	| m**dh**alla	| dh khchina
E	| e	| **e**na	| e qsira
E	| e:	| ɛl**e**ch	| e twila
Ɛ	| ɛ	| **ɛ**llouch	|
F	| f	| **f**lous	| 
G	| g	| **g**amra	|
GH	| gh	| m**gh**arfa	|
H	| h	| **h**risa	|
Ħ	| ħ	| **ħ**chich	|
I	| i	| hr**i**sa	| i qsira
I	| i:	| qarn**i**ta	| i twila
J	| j	| **j**rana	|
K	| k	| **k**elma	|
KH	| kh	| m**kh**adda	|
L	| l	| ke**l**ma	|
M	| m	| **m**aryoul	|
N	| n	| **n**es	|
O	| o	| gh**o**rbel	|
O	| o:	| r**o**z	| 
OU	| ou	| mary**ou**l	| 
P	| p	| **p**ortabel	|
Q	| q	| **q**ar**q**na| 
R	| r	| ma**r**youl	|
S	| s	| **s**ouq	|
S	| s:	| **s**lata	| s khchina
T	| t	| **t**elifoun	|
T	| t:	| m**t**arqa	| t khchina
TH	| th	| **th**nin	|
V	| v	| **v**inyet	|
X	| ks	| ta**x**i	|
Y	| y	| **y**asmin	|
Z	| z	| **z**har	|
Z	| z:	| **z**azzar	| z khchina
'	| '	| sou**'**el	| 

---

## Rod belek (R.B.)

- Barcha kelmet yetbaddel en notq mteɛhom ħasb ellahjet. 

	- Fi barcha lahjet tounsiyya, el "q" yetentaq [g] w kelmet kif _yezleq_ twali tetqra [yezleg] mouch [yezleq]; 
	
	- Saɛat ki yebda qoddem el "q" vwayalet, en noteq mteɛhom yetbaddel w ywalli ajwed. Kelmet _qalb_ mathalan, twalli fil lahjet hedhi [galb] mouch [qälb] kima tetqal fil Ɛasma wala fes Seħel. Exompel weħed ekher; _qal_ maɛadech tetentaq [qä:l], ama [ge:l]. 
	El vwayel el waħid elli maytabbaɛech el qaɛda hedhi houa el "ou" elli yoqɛod mayetbaddalech.
	
	- Ama kif yabda waħdou, el "ou" ynajjem yetentaq saɛat [o] wala [o:] fi barcha lahejet tounsiyya: kelmet _moutour_ twali [motor] fi ɛoudh [moutour] w _rouz_ twali [ro:z] fi blaset [rouz]; 

	- Fel Mahdiya w barcha blayes okhrin, el "dh" ([dh]) yetentaq saɛat [d] wel "dh" ([dh:]) ywalli [d:].

	- Kifech yetketbou lekelmet hadhouma? Bech nsahlou el ktiba wel qraya mteɛ et Tounsi bin laɛbed el kol wel lahjet el kol, el kelmet hadhouma yetketbou kifkif mahma ken ennotq mteɛhom. Fel qraya mbaɛd, kol weħed yontoq kima mestenes yaħki kol youm, kima qaɛed ysir fi barcha loughat okhrin;

- Ħarf el "s" en notq mteɛou mayetbaddalech w yoqɛed houa bidou ħata kif yabda bin zouz vwayelet. Yaɛni _hrisa_ tetentaq [hrisa] mouch [hriza] w _blasa_ hya [blas:a] mouch [blaza];  

- El "c" mahouch mawjoud fel ħourouf el twensa ɛle khater ɛawdhouh el "k" (_karrousa_, eli aselha "carosse") wel "s" (_blasa_, eli aselha "place"). Es sambol nalqawah fi ħarf el "ch";  

- Kif yebda el ħaref eli baɛd el konson vwayel twila, el konsonne tetentaq khchina: _dar_ tetentaq [d:ä:r] mouch [dä:r];

- Zouz konsonet kifkif wra bɛadh'hom yetnatqou bel chadda, maɛneha _ɛattar_ tetqal [ɛat:-t:ä:r];

- Ki yebda fama **ħarf** "h" baɛd "d", "g", "k" wala "t", nħotto binet'hom apostrof "'" bech nfarqouhom ɛal ħrouf elli yechbhoulhom ("ch", ...);

- El apostrof "'" tetħat zeda bech bech nektbou biha el "a" mantouqa fi west el kelma. Exompel: sou'el [sou'e:l]. El apostrof mayetħattech fi ouwwel el kelma. Mithel : nektbou _Ines_ mouch _'Ines_.

