#El ħourouf es sghira wel ħourouf lekbira

Nawɛ:	eqtiraħ  
Ktebha: Aħmed Saɛoudi <@ahmedsaoudi>  
Date: 	Jem 1 out 2014 13:00:00

---

##Talkhis

El ħourouf saɛat tetekteb sghira (kima qaɛed nekteb tawwa) wala KBIRA. Waqtech w kifech nektbou bel ħrouf lekbira wala es sghira? Hedha lkol nalqaweh fel warqa hedhi.

##Waqtech nektbou ħourouf sghira w waqtech nektbou bel kbira

El ħourouf el kol taqrib tnajjem tetekteb fi ouwwel el kelma (bekhlef el "'", elli mayji ken fel wost). Fet Tounsi, el ħourouf yetketbou dima sghar, ella fel ħalet hedhi elli **yelzem** yetketbou fihom kbar:

- Fi ouwwel el jomla: dima ouwwel ħarf fel jomla yetekteb kbir;

- Esm khas: el ħarf louwwel mel esm el khas yetekteb dima kbir, ama artikel et taɛrif elli yesbeq el esm el khas dima yetekteb sghir, ella idha je fi ouwwel el jomla; 
  	
	- Mithel 1.: Zina w Ɛziza houa esm el kar et twila;
	
	- Mithel 2.: Nektbou b**et** Tounsi ɛle khatrou loughtna;
  	
	- Mithel 3.: Et Tounsi houa loughti elli nħebha.
  	
- Akronim: el akrounimet yetketbou bkolhom bel ħourouf lekbira;
	
	- Mithel: Ech Charika et Tounsi ledh Dhaw wel Gaz -> CTDG.

##Kifech nkabrou el ħourouf

Kima mawjoud fel warqa `A001`, fama ħourouf simpel w ħourouf mrakba. Haw kifech nkabrouhom: 

- El ħourouf es simpel: es sambol mteɛ el ħarf ywalli maktoub kbir;
	
	- Mithel 1.: "a" ywalli "A";

	- Mithel 2.: "ħ" ywalli "Ħ".

- El ħourouf el mrakba, mayetbaddel fiha ken es sambol louwwel.

	- Mithel 1. (sħiħ): "ch" ywalli "Ch";

	- Mithel 2. (ghalet): "gh" ywalli "GH".


