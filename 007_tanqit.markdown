#Tanqit

Nawɛ :	Eqtiraħ
Ktebha:	Aħmed Saɛoudi <@ahmedsaoudi>  
Date:	Seb 2 out 2014 19:00:00 WT

---

##Talkhis

Bech nektbou ħajet mafhouma, lazemna netfehmou ɛle ettanqit mteɛ et textouwet eli nektbouhom. 

##Noqta (.)

 - Fi ekher kol jomla, yelzem nħottou noqta. Ki nektbou noqta, yelzem nħottou espas baɛd'ha akahaw w mayelzemech nħottou ħatta espas qbalha. Ouwwel ħarf yji baɛd en noqta, yetektab kbir. Ki tabda el jomla fi wost dhafrin, en noqta tetekteb fi wost'hom, be5lef hedha tetekteb el barra.  
 Ki yabdew fama zouz joumal, waħda fi wost edh dhafrin w lo5ra el barra, nħottou noqta bark el barra mel dhafrin.

	- Mithel 1. (ghalet): Hedhi jomla.W hedhi jomla okhra . Jomla theltha. wena ekher jomla

	- Mithel 2. (sħiħ): Ena jomla. W ena zeda jomla.

	- Mithel 3. (sħiħ): Smaɛtou qal "ghodwa manich jay". 

	- Mithel 4. (sħiħ): "Ed dokhan ydhor lebdan."

- Baɛd raqm tartib. Ki yebda raqm et tartim fi wost ej jomla, manħottouch ħarf kbir baɛd ennoqta. Ama ki yebda fi ekher el jomla, en noqta mteɛ et tartib wen noqta mteɛ ekher ej jomla ywalliew noqta waħda bark. Manħottou espas ken baɛd en noqta w mouch qbalha.

	- Mithel 1.: Ed dar 2. ɛal lisar hya darna.

	- Mithel 2.: Oqɛed emchi ħatta tousel lil dar 2. Doq el beb w estanna chwaya.

- Saɛat nħottou noqta bin el ħourouf mteɛ akronim. Kima en noqta mteɛ et tartib, manħottou ħarf kbira baɛd'ha ken ki tabda fi ekher el jomla. Lespas fel ka hedha mayji ken qoddem ekher noqta fel akronim w mech fel wost.

	- Mithel 1.: Zaɛma el N.S.A. tesmaɛ fina chnawa naħkiew?

	- Mithel 2.: Ena bech nwalli nekhdem fel N.S.A. Maɛneha bech nwalli nasmɛek ki taħki fel talifoun!

##Fasel (,)

- El fasel yetħat bech yeqsem ej jomla l barcha partiet. Kima ennoqta elli fi ekher el jomla, yalzem famma espas baɛd el fasel w ħatta espas qablou. El fasel dima yetħat barra edh dhafrin.

	- Mithel 1.: Fid dar hedhi, kol chay mteɛi waħdi.

	- Mithel 2.: Ghodwa yomken yji "emmakher chwaya", ɛala ħasb klem.

##Noqtet sou'el (?)

- Fi ekher kol sou'el, yelzem nħottou noqtet sou'el. Mafamma ħatta espas qbal noqtet es sou'el w espas weħed baɛdha. Ouwwel ħarf baɛd'ha yetekteb kbir.

	- Waqtech bech tji? Mech qolt ghodwa?

- Noqtet es sou'el tnajjem tji el barra wakla el dekhel medh dhafrin: 

	- Enti elli tħeb twalli "lemɛallem"?

	- Smaɛtou yes'el fih "Waqtech jay ghodwa?". 

- Saɛat, waqt elli yabda famma sou'el fi west ed dhafrin w sou'el el barra medh dhafrin, yelzemna nħouttou zouz nqot sou'el, kima el mithel hedha:

	- Chkoun elli s'elni "Waqtech es sleɛa?"?

R.B.: Fi ekher kol sou'el, famma noqtet sou'el waħda bark.

##Noqtet taɛajjob

- Tetekteb fi ekher ej jomla ki yabda el maɛna mteɛha fih taɛajjob, fajɛa wala ħaja kif hakka. En noqta hedhi ɛand'ha nafs el qaweɛed mɛa noqtet es sou'el.

##
